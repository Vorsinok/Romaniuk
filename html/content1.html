<div class="">
    <h1>Екологічна катастрофа на Херсонщині</h1>
    <p>Терористичний акт російських окупантів, що полягав у підриві дамби на Каховській гідроелектростанції, став
        шоком як для українців, так і для всього цивілізованого світу. Агентство УНІАН з'ясувало, як найбільша
        техногенна катастрофа останніх десятиліть вплине на екологію та майбутнє України.</p>
        <img src="/img/Kakhovka_HES.jpg" alt="">
    <p>У ніч на 6 червня російські окупанти підірвали одну з найбільших гідротехнічних споруд у Європі - дамбу
        Каховської гідроелектростанції в Херсонській області. Це призвело до масштабного неконтрольованого виливання
        води з Каховського водосховища.</p>
    <p>Підрив дамби загрожує Україні екологічною катастрофою та дефіцитом питної води в південних областях,
        включаючи тимчасово окупований Крим, оскільки саме з Каховського водосховища починаються Каховський канал,
        Північно-Кримський канал і канал Дніпро — Кривий Ріг.</p>
        <img src="/img/647ecda022183.jpeg" alt="">
    <p>"Росія зруйнувала Каховську дамбу, ймовірно, створивши найбільшу техногенну катастрофу в Європі за останні
        десятиліття, і поставивши під загрозу тисячі мирних жителів. Це жахливий військовий злочин", - заявив
        міністр закордонних справ України Дмитро Кулеба.</p>
    <p>80 населених пунктів, включаючи Херсон, потрапили в зону затоплення. Десятки тисяч людей опинилися у полоні
        "великої води", яка швидко змиває все на своєму шляху. Місцевих мешканців евакуюють з затоплених ділянок
        Херсонщини.
    </p>
    <img src="/img/7d89ccc-zatopleni.jpg" alt="">
    <p>За даними державної компанії "Укргідроенерго", в результаті підриву машинного залу всередині Каховської ГЕС
        споруда була повністю зруйнована. Станція не підлягає відновленню.</p>
    <p>"За попереднім прогнозом, водосховище очікується, що спрацює протягом наступних 4 днів (тобто в цей час вода
        повністю вийде з водосховища - УНІАН). Станом на 9:00 6 червня рівень води в Каховському водосховищі швидко
        знижується, розпочалась евакуація населення з потенційно затоплюваних районів", - повідомили у компанії.</p>
    <p>Це також створює додаткову загрозу для тимчасово окупованої Запорізької АЕС, яка забезпечує охолодження
        ядерних реакторів у басейні, що заповнюється з Каховського водосховища.</p>
    <p>"Знищення Каховської ГЕС є терористичним актом з боку Росії, яка несе повну відповідальність за це.
        Руйнування станції загрожує екологічною катастрофою для Півдня нашої держави. Світ повинен негайно
        втрутитися, але не лише словами, а конкретними діями. Росія повинна негайно покинути ЗАЕС, щоб уникнути
        подальшої катастрофи", - заявив прем'єр-міністр України Денис Шмигаль.</p>
</div>